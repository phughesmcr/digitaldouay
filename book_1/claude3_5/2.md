---
path: "E:\\Documents\\drb\\book_1\\png\\2.png"
input_tokens: 2270
output_tokens: 309
elapsed_time_s: 8.038250999999999
approx_cost_usd: 0.011445
manual_edit: false
---
# APPROBATIO.

Nos infrascripti, in alma Duacensi universitate Sacrae Theologiae Doctores & Professores, hanc Anglicanam Veteris Testamenti translationem, quam tres diversi eius nationis eruditissimi Theologi, non solum fidelem, sed propter diversa quae ei sunt adiuncta, valde utilem fidei Catholicae propagandae ac tuendae, & bonis moribus promovendis, sunt testati: quorum testimonia ipsorum syngraphis munita vidimus: cuius item Translationis, & Annotationum auctores nobis de fidei integritate, & eruditionis praestantia probe sunt noti: his rebus adducti & nixi, fructuose evulgari posse censuimus. Duaci. 8. Novembris. 1609.

GVILELMVS ESTIVS Sacrae Theologiae Doctor, & in Academia Duacensi Professor.

BARTHOLOMAEVS PETRVS Sacrae Theologiae Doctor, & in Vniversitate Duacensi Professor.

GEORGIVS COLVENERIVS S. Theologiae Doctor, & eiusdem in Academia Duacena Professor.